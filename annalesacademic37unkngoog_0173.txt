ORATIO. 163

libus sumi solet, de viribus loquamur ‚ profecto in errore essemus si cogitare-
mus aliquid quod pro lubitu tanquam de materie seiunctum et per
se constans nobis fingere liceret; si alio modo id nobis repraesentaremus
⁰ quam notionem aliquam abstractam. Pari iure possemus negare vires dari,
sufficeretque loqui de materiis quae certis sub conditionibus effectus edant,
qui effectus causam suam habeant positam in propria corporum indole. Phi-
losophia illa igitur sine dubio verum videt, ubi materiem et vires nobis
proponit arctissime secum invicem coniunctaS‚ neque ullo modo divellendas‚
neque falsum est causam actionis alicuius ‚ quae posita sit in propria natura
diversarum materierum , harum proprietatem aliquam appellare. — Sed hoc
placitum illorum philosophorum ulterius tendit. Nam basis est cui super-
atruunt d octrinam de animo hominis ‚ materiae prorsus subiecto, et eo
usque inde pergunt ut summum numen , quod hunc mundum creaverit, ex
ipsa rerum natura tollant. etQuicumque'' inquit Bucnnnaus ‚ n loquuntur
de mundi opifice sive de viribus creatricibus quae mundum ex se ipso, vel

e nihilo effecerint ‚ eos , nae! latet primum et simplicissimum fundamentum ἱ

contemplationis naturae vere philosophicae et experientiae ipsi innixae.'’
Modus quo existat natura corporea homini aenigma est, quod solvere
non valet. Homo igitur sentit necessitatem agnoscendi naturam aliquam
excelsam , omnipotentem , e qua omne illud ‚ quod intelligere et de quo
claras notiones sibi mente informare numquam potuit , explicetur. Empirica
naturae rerum' investigatio non ducit hominem recta via eo , ut excelsiorem ,
eiusmodi naturam agnoscat: sed quaerere licet , num evidenter demonstret,
sensum quo propellimur ad agnoscendam potestatem materiae imperantem esse ’
vanum , aut hunc prorsus cum sana ratione pugnare? Quaerere licet num id
re ipsa sequatur e placito, vires vel facultates materiae coniunctas esse
neque divelli ab ea posse , quia istae, vires vel facultates non existunt per
se , sed voce vires non nisi propriam quamdam conditionem materiae et
propriam rationem , quae inter diversas materies intercedit, significamus ἱ)
Minime! Ista conclusio non patet latius, quam quatenus pertinet ad rem
quam explorare studemus. Quodsi philosophi nostri latius extendant illam
conclusionem, discedunt de experientia , - quod si faciant, uti faciunt,
quaerere licet, num nobis repraesentare valeamus materiem propriis faculta-

tibus praeditam et inanimam , nisi assumamus potestatem supra eam posi-
21 ⁴⁸

