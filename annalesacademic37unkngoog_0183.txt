ORATIO. 173

Quodsi, - ita porro loquuntur , —-· propter intensum mentis laborem fames
et, uti nonnulli observaverunt, maior animalis caloris gradus oritur, quod
solum e materiae mutatione maiore explicari potest, id documento est
maiora illa corporis materiae dispendia ex actione cerebri proficisci, --
cogitationem igitur esse materiae motum , mutationem ergo substantiae
cerebri.

In mentis contentione cerebrum moveri , negabit nemo; actionem partis
corporis cuiuscumque secum coniunctam habere materiae mutationem res
est notissima3 idem etiam in cerebro fieri ‚ —- id unum ex ista observa-
tione constat. Cogitationem igitur cum materiae motu , cum permutatione
materiae in cerebro esse coniunctam, inde tantum sequitur3 sed ipsam co-
gitationem nihil esse praeter materiae motum , inde deduci legitime nequit·

Nonnulli paululum iactanter memorant experimenta qunnusn , ut hy-
pothesin suam firment. Hic nempe observavit, si in avibus per strata cerebri
substantia tollatur, per gradus evanescere facultates psychicas , donec , toto
cerebro sublato , omnis facultas perceptionis corporeae pereat et animalia
sine motu maneant ‚ quo facto tamen per plures menses 'earum vita ali·
mentis , artificio ingestis , sustentari possit. n Quid'’, inquit Bucunnaus ,
n ultra requiris in demonstratione psychen et cerebrum unam eandemque
rem esse, si re ipsa cultro partes singulas animi praecidere et tollere detur?”

Vix opus erit , ut moneam ‚ ex eiusmodi experimentis legitimas in hac
re conclusiones deduci non posse ‚ aut ut moneam eiusmodi experimenta
in animalibus facta· non ex toto ad hominem transferri posse. Sed pona·

mus eodem eventu ea in homine ipso fuisse facta ‚ demonstrarent tamen id ’

unum tantum , arctum esse vinculum inter cerebrum et 'actionem psychi-
cam , — corpus hominis vel cerebro sublato vitam plantarum vitae similem
posse agere , sed neque experimento eiusmodi , neque ullo alio eo perti-
nente demonstraveris certo psychen et cerebrum idem esse.

· Si libere , sine praeiudicatis opinionibus res reputent, fateri debent
physiologi , se de animi essentia nihil quidquam nos docere posse. Nec
mirum! fons praecipuus investigationis physiologicae hic paene ex toto
praeclusus est, experimentum nempe , cuius ope quodcunque in hac re ob-
servatione constat veluti ad amussim exigi possit. Praeterea campus
iste , in quo actionem suam ostendit, terra plane incognita habenda est.

