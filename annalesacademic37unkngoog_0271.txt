ORATIO. 261

vestrum mihi defuturum non esse consensum. Scilicet neque huius Acade·
miae alumnum me latuit neque ,postea oblitus sum hac semper vos mente
fuisse ut agnosceretis non tantum ac profiteremini omnium artium ac dis-
ciplinarum commune vinculum , verum etiam illud ita coleretis ut mutua
disciplinarum antistitum benevolentia commune earum vinculum quasi re-
praesentaret. Imo vel plura sunt, , quae de vestro consensu me dubitare

’ vetent, sive grata mente recorder quis multorum vestrum in me fuerit ani·

mus , quorum egregia mihi frui licuerit institutione, sive cogitem quae et
postea ad hunc usque diem vestra erga me fuerit humanitas imo vero
amicitia.

Equidem vestrum ordinem intuens multos , eheu, desidero quos gratus
diligebam discipulus aestimatissimos praeceptores , plures tamen superesse
ex animi sententia gaudeo, vos imprimiS, qui in ipsa hac disciplina, cuius
iam et ego tradendae partes suscipiam , studiorum meorum duces exstitistis
atque auctores! Quodsi iam socius futurus sum vestri laboris vos tamen
duces esse haud desinatis! Quae fuit vestra in discipulum benevolentia
⁹ eam in collega iam collocetis! Mihi autem datum sit, ut, quantum vobis
debeam , iam rebus ipsis ac factis referam vestraque vestigia premens , ad
idem vobiscum tendam propositum!

Te vero quam maxime laetor collegae etiam nomine salutare , quem alte-
rum patrem mihi adfinitas dedit, Vir Ol. vAN HALL! Laetor tibi-
que gratulor de munere hisce ipsis diebus per XXX iam annos feliciter
gesto! Utinam et mihi tanta tua 'tot annorum experientia succurras!
Illud precor addas iis quae mihi dare haud desinis vere paterni amoris
indubitata testimonia! Equidem te cum patre quem natura mihi dedit
ad rogum usque colam. '

Vos denique compello , Iuvenes ornatissimi, vos maxime , qui iuris disci-
plinae operam navatisl Si autem , quum Academiae commoda me promo-
turum pollicerer, vestra inprimis commoda vestramque utilitatem me cogitasse
sponte senseritis , vestra tamen etiam diligentia me confidere probe intelle-
xeritis. Persuasum vobis sit , ut mihi persuasum est, nullum felicem Aca-
demicae institutionis effectum esse posse sine mutua docentium et discentium
benevolentia atque amicitia. Sic praeceptorem non tantum verum studio

