130 I. A. C. ROVERS

aut acrius contemplantibus aliud etiam apparet, quod initio tamquam in
recessu cernitur , sed vires acquirit eundo et illis ipsis fortasse ‚ quae com-
memorant, adiutum , tandem locum sibi poscit amplissimum. Ardorem
volo ea omnia tollendi , quibus homo aliunde pendere neque ex semetipso
mentem excolere seque explicare videtur. Sic initio magna in rebus gravissi-
mis vis est antiquitatis. Literae Graecae et Latinae non tantum eo ‚ quo sunt
dignissimae , honore habentur , sed quodcumque veterum scriptis consigna-
tum exstat, id omne praestantiae nota insignitur. Etenim desunt adhuc
plerisque populis, quae eum his comparent, literarum monumenta. Verum
sensim intenduntur vires, in linguis vernaculis elaboratur, his explicantur
argumenta non modo antiqua , sed etiam praesentis aetatis , ex intimis
animi sensibus et recessibus eruuntur ea , quae recentiorum propria sunt ,
omninoque suam sibi libertatem et αὐτουργίαν gentes in ingenii cultu
vindicant. Pariter regna et civitates diu multa continent aut aliunde ad-
vecta aut ex pristina conditione servata eoque pertinentia , ut suus omni-
bus civium ordinibus honos suaque, legum habita ratione , aequalitas parum
constent. Haec ardentissime expetuntur. Irritis votis, multi identidem
alio , in regiones adeo transmarinas , secedunt. Tandem, quum temporibus
commutationem flagitantibus non cedatur , armorum vis ad illa impetranda
confertur , quibus societas , conscientia sui quasi stimulata , diutius carere
nequit. In rebus sacris seculo sexto decimo rumpuntur vincula auctoritatis
humanae , verum sensim nova parantur ad Dei colendi libertatem impe-
diendam vincula. Resistitur a multis , quorum ingenium acre subtileque
iudicium et hominum commenta explodit et ad omnis procedit religionis
contemtionem , quam sibi ipsi non scripserun t. In his contentionibus si
indicia reperiri affirmo maturioris aetatis , minime vereor , A. A. , ne vobis
bilem moveam , miltissimis viris planeque intelligentibus , me non praeco-
nem esse errorum atque vitiorum ‚ quibus , si non parens exstitit, certe
multum favit superioris seculi finis. Et horum quidem vitiorum tum sin-
guli homines tum gentes universae gravissimas dederunt poenas. Sed
propterea ipsa indicia negligere ineptum est. Adsunt illa et, quidquid in
iis bonae frugis est ‚ hoc nobis ea lege fruendum conceditur , ut usu edocti
mala vitemus tunc bonis mixta. Quodsi qui tamen haec tamquam Danao-
rum dona timent , laeti velim meminerint, alia etiam permulta radices

 

