ORATIO. 97

attendendum , et attendendum quotidie , quae ‘existant novae inter homines
necessitudines ‚ quaeque leges ita vel desiderentur prorsus ζ vel iam ‘parum
aptae esse videantur. Id vero in· primis attendat legislator , legem scribi ,

¹ sed ius nasci , ad iuris normam ita revocandas esse omnes leges3 in patria

autem Regi atque populi Delegatis legislatoriam potestatem non esse vel
conservatam vel oblatam , ut iniquas aut inutiles leges conservent, sed ut

eas vel emendent, vel cum aequis populoque utilibus commutent. Quodsi
laudamus ipsius legis fundamentalis quae dicitur, quasi non moribus ,
institutis atque historia , sed paucorum articulorum codiee tanquam funda-
mento nitatur patria ; — quodsi , dico ‚ laudamus ipsius legis fundamentalis
repetitam subinde praelectionem , si laudamus hoc ipsum, in novissima
editione faciliorem esse huius legis inductam emendationem , quidni etiam
legis civilis et emendationem probemus et suppletionem P „

Sed ‚cau'te hic procedendum! Sententiae iudicum , interpretum commen-
tationes , maxime vero ipsius vitae civilis necessitates considerandae et per-
pendendae sunt , idque diligenter et assidue3 neque tam figendae et refigen-
dae leges , quam tollenda ex legibus ea de quibus bene constiterit vitia ,
supplendae , de quibus peritiores consenserint , lacunae. Ita procedente
tempore , non codices habebimus in dies peiores minusque temporum
rationibus accommodatos , sed tales , qui mutatis temporibus mutentur ipsi,
certiusque in dies et aequabilius ius constituant. Arduum profecto opus ‚
sed dignum illud , in quo perficiendo iuris interpretes , quique. iustitiae
administrandae praesunt magistratus, cum legislatore conspirent!

Nec me movet opus illud esse quasi instar Penelopes telae, tale scilicet,
quale nemo umquam absolutum perfectumque adspectui-us sit. Illud enim
legum probabiliter scribendarum cura commune habet cum singulis fere
reipublicae bene administrandae partibus. ·

Ut colenda semper erit industria, curandi mores, emendanda quaeque
instituta civilia, ita in primis perpetua quadam cura colendae sunt leges,
ne in dies minus vitae usui accommodatae esse videantur. Neque nego ,
AA.! hoc quidem nomine difficiliorem esse conditionem populi , apud quem
codices generaliores ‚ quam illius , apud quem sparsae tantum atque singu-
lares leges usurpantur. Sed , ut redeat oratio unde exorsa est, non quaestio

in patria agitatur haec ‚ an codices videantur conscribendi3 sed quomodo
13

 

 

