100 1. unnALL

non placere non poterunt; artes atque doctrinas , tam varias et tam arcto
tamen vinculo inter se coniunctas ‚ circumspiciet easque ex illis potissimum
,eliget et amplectetur , quae cum ipsius voluntate , ingenio studiisque
maxime conveniant , ipsius quippe vitae tabernaculum aliquando in illis '
collocaturus. Non puer hic in subselliis praeceptori adsidet, ut ex eius
ore ea excipiat memoriaeque mandet, quibus doctrinae schema aliquod
sibi comparet, quod sane ab ipsa doctrina ita diversum est ut umbra a
corpore , ossa a vivo animante ; praeceptorem vero adolescens colit et amat,
eum eum flagrantem videat eorumdem amore studiorum , quae ipsum quoque
tenent, eique de gravissimis argumentis disputanti assiduus auditor adest,
ut eo auctore atque duce in interiora penetret Musarum sacraria ‚ carum
ipse aliquando antistes futurus.
. Tales , AA. HH.! cognovimus plerosque eorum , qui in hanc artium atque
doctrinarum universitatem confluxerunt , sive in frequentatas iam a se scholas
redeuntes , sive nunc primum in eas , numerosiores etiam quam antea,
convenientes. Quod si quis fortasse unum et alterum desideraverit eorum ,
qui huic Academiae et his nostris scholis , quasi destinati esse videbantur,
complures praeter exspectationem hanc prae ceteris sibi elegisse doctrinarum
sedem grati animadvertimus. Egregie autem id a civibus nostris actum est,
ut bonam Academiae nostrae apud bonos existimationem integram serva-
'rent. Equidem Rectoris munere ornatus fui, non oneratus ‚ atque si
legibus Academicis mihi nescio quae auotoritas ‚ imo vero imperium ali-
quod aut iurisdictio , in studiosos iuvenes delata fuit , ad Rectoria ornamenta
id pertinere visum est, potestate vero illa utendi locus fuit nullus.

Et vcl sic tamen ‚ AA.! Academicae iuventuti praeter meam vestram·
que spem id accidit quod vellem accidisset numquam.
, Academica iuventus „ quae placide hic adsidere vel circumstare videtur,
in duo quasi agmina discessit, neque mihi, id tamen strenue totoque
animo agenti, neque aliis Academicae iuventutis fautoribus contigit, quin-
gentos illos iuvenes in unam vel retinere vel -redigere societatem. Quid
mirum, si vel profanum vulgus, vel illi quoque, qui harum rerum saga-
ciores ‚ aut sunt ‚ aut habentur aestimatores, hic vel generis ordinisve dis-
crimen , vel politicarum opinionum dissensiones adesse vel opinentur vel
suspicentur saltem! Egregie tamen illi falluntur. Quorum quidem error

