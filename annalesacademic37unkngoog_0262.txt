252 VAN BONEVAL FAURE

Neque tamen in patria nostra , neque etiam in Borussia ista principia
expressis legis placitis sancita sunt. In Gallia vero magnae rerum conver·
sionis tempore ex illis etiam principiis quae ad postremum consequerentur
tristissimo experimento edocti sunt cives: clausis iuris scholis , sublato
ordine iudiciario, omnibus civibus , iuris scilicet etiam peritia aequalibus ,
iudicis munere fungentibus.

At alia prorsus mente codices in Gallia conditi sunt, quum veri nominis
Iureconsultis , auspice NAPoLsoNn iuris etiam civilis turbati instauratore ,
difficillimum hoc opus serio demum aggredi ac perficere licuit. Egregie
hoc patet ex oratione qua primum codicis Napoleontici specimen corpori
legifero· commendarunt Por-'rans quique amplissimi viri in illo opere ela-
borando socii fuerunt.

Itaque non tantum professi sunt novas leges codice constitui non posse
neque oportere , verum totidem verbis etiam de industria probarunt , opus
absolutum ac perfectum condere , quod sibi ipsum sufficiat , penes legisla-
torem non esse. Memorant ac simul refutant quem opus aggredientes of· ·
fenderant late patentem errorem , optimo cuique legum codici condendo
sufficere nonnulla simplicissima placita quae tamen simul omnibus causis
vel casibus satisfacerent. Ipsi vero potius codicis finem hunc esse statuunt,
ut generalia eiusmodi sanciantur principia ad quae exigi possint quaestio-
nes , quae aliquando se offerant, singulae; hac tamen ratione plurima
sponte consuetudini, rebus iudicatis vel doctrinae relinqui quibus verum
ac necessarium contineatur codicis supplementum. Magistratus autem et
Ictos germana iuris scientia praeditos legis applicationem regere oportet.
Multum etiam abest ut commentarios legibus nocituros existimaverint. E
contrario horum necessitatem alta voce proclamant, imo vero commentandi ,
disserendi copiam et ambages prae ceteris disciplinis - iurisprudentiam optime
pati. Quodsi n‘on omnibus civibus scientia legum pateat , hoc ne simplicis-
simum quidem codicem efficere ipsamque felicem adeo praedicant civitatium
praesentem conditionem amplissimi illi viri, propter ea quod iurisprudentia
in disciplinarum numerum relata suos sibi postulet sacerdotes , ideoque ne
iudicem quidem oblivisci sinat, multa quidem ab eius iudicio pendere, ni·
hil tamen mero eius arbitrio vel liberae voluntati esse relictum. Denique
ne hoc quidem fugit amplissimos viros quantum necessario inter legislatoris

