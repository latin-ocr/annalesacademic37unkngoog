ORATIO. . m

lium , qui libere vivunt, nec curis gravati neque officio , a solita hominum
consuetudine in multis segregati , procul a paren tibus atque cognatis , novae
civitatis eiusq'ue Academicae socii facti! Eodem veri amore incensi et altiora
petentes quam quae pueris tradantur , eodem convenerunt, et in ea qui-
dem vitae aetate felicissima, ubi mens aperta , memoria nondum affecta ,
animus ad hilaritatem compositus , sensus animi vividissimi sciendique
summa est cupido corporisque vigor integerrimusL Convenerunt autem ,
ut , nulla adhuc divitiarum nec stirpium honorumve ratione habita , in in·
genua incumba'nt studia , humanitatem colant, ad ipsa veritatis religionis·
que adeo divinae arcana penetrent et ad gravissima instituantur in repu-
blica Ecclesiaque Christiana obeunda munera. Hi, ubi fraternae iungantur
amicitiae vinculo , quantopere sibi invicem prodesse poterunt et institutioni
suae mutuo inservire ‚ virtutum inter aequales aemuli! Ad me saltem quod
attinet, Auditores'! si quam in me vim habuerit Academica institutio, qua
ad bene peragendum munus Sacrum rite praepararer, hanc ut commilito·
nibus meis amicissimis , quorum nonnullos hic adesse summopere laetor ,
haud minus acceptam referam , quam doctissimis iisque optimis , quos cum
Amstelodami, tum hic Leidae habui, praeceptoribus, utique par est.

Iam ad finem perducta oratione mea qualicunque tandem , dicta breviter
recolite , humanissimi Auditoresl Aptissimam laudaturi, prae quavis alia ,
Academicam institutionem ‚ ad futuros quidem Sacrorum antistites probe
informandos , primum de propaedeutieis , quae vocantur , studiis literarumque
humaniorum cultu diximus ‚ Theologo quippe prorsus necessariis; ipsam
deinde delineavimus ‚ qualis in Academia traditur, Theologiae disciplinam ‚
eamque doctam ‚ liberalem , practicam , et postremo ad vitam provocavimus
omnemque consuetudinem Academicam. Quid plura}> Ob oculos mihi
versatur antistitis Sacrorum perfectissimum exemplar , qui , ad optimi Ser-
vatoris eiusque Apostolorum similitudinem , veritatis coelestis ipsiusque
adeo Dei spiritu afflatus , et ad praeclara quaevis divinaque factus , religio-
nem, quam sana mente concepit animoque fovet devotissimo, vere Christia-
nam ore facundo tradat, labore indefesso ubivis promoveat, vita moribusque
integerrimis commendet aliis, gregisque, sibi commissi, euram agat fide-
lissimam, anon vi coactus nec turpis lucri studio ductus, sed libenti et

uelacri animo, neque ita etiam ut tanqmm dominetur m electos, sed ut
8

