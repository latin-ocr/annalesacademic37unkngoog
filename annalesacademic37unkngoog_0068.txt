58 J.J.PR1NS

nse magis magisque gregis exemplum imitandum praebeat.” Hoc igitur ,
quod nobis animo fingimus , quod mente veluti intuemur, ad quod pro
viribus enitimur , quod summis efferre laudibus omnibusque imitandum
proponere , voce vero ac verbis haud satis depingere valemus3 hoc inquam
perfecti Samorum antistitis exemplar , aut ego fallor , Auditores! aut nulla
alia , quam hac nostra Academica institutione ‚ prudenter adhibita , potest
re factoque in vitam transferri.

Superest , ut , in auspicando munere Academico , officii , qua teneor ,
religione me solvam.

Ad Vos igitur primo loco me converto ‚ Academiae Lugduno-Batavae
Ciu-atores! Viri nobilissimi, amplissimi! quibus id debeo ‚ quod in editum
hunc locum ‚ quamvis trepidans , adscenderim. Vobis enim auctoribus et
suasoribus factum cst , ut Regis nostri augustissimi decreto , una cum
praestantissimo Kunusuo , Theologiae professor renuntiatus sim in hac
Academia ordinarius. Pro quo eximio in me collato beneficio bonaque ,
quam dc me meisque studiis concepistis ‚ opinione debitas Vobis grates
persolvere hodie in animo est. Eas accipitote , Viri amplissimi! meque
Vestrum habetote observantissimuml Nec putetis , quaeso, me in publica
hac animi grati testificatione subsistere velle , ac si verbis sategissem. Imo
vero nihil mihi magis curae cordique cst , quam re et factis diligentiam
meam atque industriam in omnibus singulisque gravissimi, quod in me
incumbit, officii partibus rite peragendis Vobis ita probare , ut vestri Vos
voti nunquam poeniteat. Igitur si quid valeam ,· quod sentio ‚ quam sit
exiguum , id totum et Academiae , cui praeestis , consecrabo et studiosae
iuventuti, cuius commoda curare pergitis. Vos autem ‚ qua estis huma-
nitate , Vestro me honorifico favore prosequamini Vestraque auctoritate et
consiliis prudentissimis depressum erigatis , vacillantem confirmetis ‚ bona

’ appetentem ad quaevis meliora et optima perpetuo excitetis! Quod reliquum

est , pro salute Vestra vota nuncupo sincera. Servet Vos benignissimum
Dei numen ita diu incolumes , ut et patriae , quac omnes omnium caritates
complectitur, et inclytae civitati Leiden si et, quam sibi virtutis prce-

 

 

