ORATIO. 231

Neminem, AA. ΗΗ. , facile fugit, quanta mutatio et quasi conversioin
humanitatis studiis hoc saeculo facta sit. Qui olim in coelum tollebantur

scriptores veteres nunc ab aliis temere negliguntur, ab aliis recentioribus .

litteris aut naturae pervestigationi locum cedere iubentur. Sunt in his lenes
reprehensores ‚ sunt acres etiam vituperatores; quibus respondere quum alii
et saepe. et egregie conati sint, id mihi hodie propositum non est, et
vereor ‚ ne frustra sit. Etenim quid prodest ‘aut conqueri aut litigare ‚ si
nihilo minus apparet ‚ quod nemo negaverit, illorum sententiam tam late.
serpsisse ‚ ut iam institutionis ratio huic quodammodo apta sit et accommo-
data? Sensim paulatimque eo res devenit, ut recentiores litterae comites
veteribus se praebuerint; et iam initia cernimus philologiae recentioris ‚ quae
etsi numquam poterit solidam veramque mentis animique exercitationem
offerre, quam vetus illa iure sibi vindicat ‚ tamen non comparari debet cum
futili illa et desultoria librorum quam diversissimorum lectione, quae ‚ si dis
placet ‚ nomen studii et intentionis interdum sibi arrogavit. Physica autem
et mathesis ita iam propagatae sunt et agunt in vita, ut hominem erudi-
tum earum rudem et plane imperitum esse vix deceat. Ergo qui etiamnunc
sermoni Latino eum locum in liberalibus artibus et institutione tributum
volunt ‚ quem ante hos quinquaginta et amplius annos tenebat ‚- operam
perdere videntur ; qui vero huic aut recentiores litteras substituunt, aut
disciplinas ‚ quibus ab emota pervestigatione nomen , non satis illi reputare
videntur, quam salubrem intentionem et quasi palaestram mentis praebeant
veteres , quantopere elegantiam iudicii et sensum venustatis adiuvent et
corroborent. Mathesis ego et physicae artes si minus usu et exercitatione ,
ι at voluntate tamen amplector ; sed ridiculus fuerit ‚ qui venustatis et decori
sensum his emendare velit3 ratiocinandi prudentiam alunt. Recentiores
autem litteras nemo philologus contemnit, at ipsa facilitate intelligendi
iudicium minus acuunt3 suavitate delectant. Utrumque praestant veteres ‚
quod et ad remota tempora mentis aciem revocant et intendunt, nec de-
coctam et levem sed solidam suavemque voluptatem degustandam offerunt
et percipiendam. His quo quis intentiorem curam impendit, eo maiore
remunerantur oblectamento et voluptate ‚ docti gravitate non indigna et
eum insigni sapientiae , humanitatis ‚ elegantiae fructu coniunctissima.
Atque utinam ne divulsa fuissent, quae natura cohaerent, interpretatio-

