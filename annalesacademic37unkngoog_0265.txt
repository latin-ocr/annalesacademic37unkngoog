ORATIO. 255

Itaque praecipuum hoc esse videtur ‚ ne codicibus conditis veram iuris
naturam obliviscamur ‚ neque propterea sequamur plurimorum codicum pa·
tronorum errorem quasi iam uno codice omne ius contineatur. Quo autem
tutius hoc observemus egregie facit ipsa ‚ quam de codice Napoleontieo ’
sententiam pronuntiaverunt illius auctores; qui ‚ quamvis Savinianae eos
latuerit doctrinae praestantia ‚ graviter non tantum reprehendunt errorem
eorum qui in condendo codice populi historiam impune negligi posse cre-

dant, verum etiam de opere suo temporis tractu perficiendo disserentes
” egregie profitentur codices proprie ab hominibus non confici sed temporis
potius esse opus,

Si autem hac ratione codices considerantur neque prae illorum amore
iuris genuina negligitur natura , haud vereor ne doctrinae detrimentum
afferant quod vel maxime metuebant adversarii. Nonne imprimis inde
oriebatur ille metus , quod codicum patroni omne uno codice ius contineri
putarent, ideoque ad unum codicem omnem doctrinam esse referendam Ρ
‘Iam vero si hoc codicibus necessario non efficitur, modo ne de codicum et
iuris vera necessitudine in errore versentur Icti , nonnisi commoda doctrinae
per hos afferri posse facile est ad perspiciendum. Quum enim cuiusvis
disciplinae plurimum intersit ut certis quibusdam temporis momentis explo-
retur atque exponatur quatenus interior eius cognitio profecerit, quid con·
stare videatur, quid dubii , obscuri , confusi remaneat, quave parte a recta
via decedatur ‚ optima sane ratione codices eo inserviunt ut ipsius iuris
,conditionis quasi ratio reddatur et conspectus detur. Sic , ubi attendimus
miserrima quae fuit doctrinae conditio ante codices conditos ita quidem
ut revera ipsam materiem non amplius regerent Icti , novi illi codices
egregium doctrinae praestiterunt auxilium quo amissam recuperaret aucto· -
ritatem , cum quasi novum ¹vel renovatum continerent fundamentum cui
iuris aedificium superstruere pergerent Icti.

Inter paucos qui in Gallia codici civili conficiendo adversabantur ‚ fuerunt
quibus potius sensim ius civile refingendnm videretur , ita ut de singulis
argumentis , prouti aetatis ratio ferret atque opportunitas , leges conderen-
tur. At nisi absolutos ac perfectos codices conditos credas , ipsi huiusmodi
reformationi impedimento haud sunt; imo vero efficacius illam in usum

