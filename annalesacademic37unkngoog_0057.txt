ORATIQ u

non impii tantum et turbulenti novatores aliquot, sed viri etiam honora-
tiores et eruditionis laude conspicui. De qua quidem quaestione quominus
multa disputem -- nam cum iis mihi rem esse haud diffiteor -- otium
fecit Hauonnrus noster, in otio suo meritissimo minime etiamnunc otiosus.
At lubet tamen , praeeunte eo , nonnihil in medium proferre , quo disci-
plinae illius , cui nomen dedi vitamque dicavi, iura ab omni impetu quo·
dammodo saltem Academiae vindicem. Theologia enim , quod haud facile
quis negaverit et vel ipsius nomen arguit, doctrina est, proprie sic dicta ,
quae, haud secus ac reliquae omnes , quae in Academiis traduntur, suis
ipsa viribus nitatur, suis e principiis pendeat, suas in partes dividatur
’ atque ad certam definitamque disciplinae normam ab omnibus excolatur
germanis TheologiS. Fateor equidem , me , ita loquentem , non illam mihi
velle Theologiam scholasticam , quae quondam nostris in scholis doceretur,
vanissima quadam doctrinae speeie indutam illam formulisque , quae dicun-
tur , artificialibus involutam , imo controversiis quam maxime futilibus liti-
busque sterilibus ita refertam , ut ad nullam prorsus aliam rem utilis esse
videretur , nisi ad alendum , quod in proverbium abiit, odium Theologicum.
Sed hanc mihi vole, quae inde a medio seculo praecedenti culta est et
iam viget floretque veri nominis Theologia. Haec igitur, in qua explicanda
ornandaque multi desudarunt desudantque adhuc ingenii subtilitate et doctri-
nae oopia insignes viri; haec , inquam, de Deo rebusque divinis doctrina ,
ad Ecclesiae Christianae hominumque salutem apprime composita, inter
reliquas omnes , quae coluntur , varii generis disciplinas locum suum et
merito obtinere et iure suo sibi vindicare omnino videtur. Iam vero si.
uesse omnium illarum artium , quae ad humanitatem pertinent, commune
valiquod vinculum doctrinasque omnes quasi cognatione quadam inter se
ucontineri’' cum Tnnuo verissime dicatur, quid tandem est, quod ab
Academiis nostris una arceatur Theologia et vel exsul vagari vel in suis
tantum seminariis solitaria habitare cogatur? Quam iniquam eius sortem
et Academiarum nostrarum et vero ipsius religionisque , quam profitemur ,
sanctissimae causa lugeremus vehementissime. Academiam vobis fingite
Lugduno-Batavam , quae princeps omnium in patria nostra dici consuevit
et hoc suo nomine ad hunc usque. diem non immerito gloriatur , eam
fingite vobis , Theologorum luce haud amplius collustratum l, Habetis iam ,

