230 C. M. FRANCKEN

Wrwrnnnacmos , qui nativo quodam candore, sinceritate , hilaritate tam
facile scribunt, ιιι nihil sit , quod ab alio melius et planius dici potuisse
videatur. Omnino distinguendum puto sermonem Latinum ab elocutione
Tulliana3 et aemulandus potius est C1cnao quam imitandus3 ita iudicio
adhibito si quando elabi sibi quid passus est ‚ quod in alio non probare·
tur ‚ aut si filum orationis Tullianae minus cum argumento nostro congruit ‚

non est in exemplum sumendus , ne opera nostra sit parum erudito homine
digna , neve oratio prudentium virorum irrisione ludatur. Nostra aetas ,

si quid video , ab orationis fuco et lenociniis et magna sonantibus verbis
abhorret, et quemadmodum in vita quotidiana titulos et ostentationem fasti-
dit, ita verborum fucum et ambitiosa ornamenta spernit atque contemnit.
Ita si in Iatine scribendo versamur , non vereor , ne id aut philologis
inutile aut huius temporis rationibus alienum videatur. Semper quidem ad ⁴
hune finem Crenao lectitandus erit, sed non qno Tulliana dicendi forma
et χαρακτήρ (stilum nunc dicunt) omnibus communis esse debeat — aliis
hic est alius et pro singulorum ingenio diversus — sed quod Crcnno cer-
tissimus est auctor Latinitatis , et optimi temporis lingua ex hoc plane
potest cognosci. Neque vero propterea reliqui scriptores philologo sunt
negligendi3 quos quum diligenti lectione cognoverit, ita paratus ad scri·
bendum accedet, ut accurate , quid argumentum et opportunitas postulent,
pensitans , non anxius in verborum delectu, nec elegantiarum et ubertatis
inanis captator , plane et pure dicat, quae sentit. Neque lectio scriptorum
eo consilio suscipietur , ut quis Latine scribere possit, neque tamen fieri

potest, quin e scriptorum perpetua et diligenti lectione redundet et fluat ,

oratio , quae Latina sit , et naturali lepore et venustate sponte legentibus
commendetur. Qua qui utuntur , optime demonstrant, penitus se veteres
percepisse , et, quod aiunt, in succum et sanguinem vertisse3 quod quidem
nt faciant philologi , postulari solet et debet. Qui vero lectionem negligit,
illi Latine scribere est Herculeus labor, atque haud scio an nulla sit alia
causa , cur Latine scribendi studium nunc a multis spernatur , quam quod
scriptores Latinos negligant. Quod quo iure fiat, videndi iam nobis locus
erit, deinceps dicturis de scriptoribus Latinis ex veritate aestimandis3 in
quo primum exponendum duxi, quomodo Latini scriptores possint et debeant
tractari ‚ ut universae eruditionis sint προπαιδεία et quasi vestibulum.

 

