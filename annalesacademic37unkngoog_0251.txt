ORATIO. 241

mus , ubi emendatrix critica manum operi debeat admovere ‚ praecipue in iis ,
qui suo in genere paucos habent similes aut nullum ‚ utin HonA'no, qui suo
in genere singularis est. Et plerumque de dubiis singulis in locis magno cum
acumine prolatis in nullo auctore statuere licet ‚ nisi in universum constet,
quam libertatem in dictione , quam negligentiam in rebus illi adscribere
audeas. Quod ut recte fiat , non in singulis haerendum , sed ex accurata
lectione et commentatione imago quaedam et species nobis cuiusque auctoris
et poetae conformanda est ‚ ad quam' singula ‚ velut ad amussim , exigamus,
Quae si forte non respondeat inconsideratae admirationi superiorun! temporum ,

tamen incorruptum illud veritatis studium existimationi veterum nihil nocebit; ,

sed velut amici amicos diligunt ‚ quibus virtutes simul et errores et imbecillita-
tem natura eadem insevit, ea temperatione ut , nisi quis indolem exstirpare
velit, altera ab alteris divelli nequeant, ita cum veteribus assuescemus‚ et
cum vitiis eorum bona, quae multo maiora sunt ‚ compensantes per animorum
quandam cognationem nos in eorum usum et familiaritatem insinuabimus.
Quod si nos Philologi assequemur ‚ veteres ‚ etsi non antiquum dignitatis
locum possint recuperare , tamen magis diversarum artium studiosis per
nostram se operam commendabunt, disciplinaeque nostrae et antiquitati
conciliabunt.

 

Eo contendere ut mihi propositum est , VV. AA. , huius Academiae Cura·
tores , ita tamen multa promittere reformidat animus. Muneris , quod mihi
imposuistis ‚ etsi ad honorem amplissimum ‚ ad humanitatem promovendam
gravissimum est, persentisco tamen ambitum et difficultatem. Illud quidem
confidere audeo, Vos, qui me nulla mea petitione , parum per me Vobis
cognitum ‚ ad summum honorem averteritis, aequos mihi futuros et bene-
volos iudices. Gratias ut Vobis agam quum non desideretis , VV. AA. ,
quod unice huius Academiae commoda spectare soleatis , non tamen reticere
possum , quam mihi grata sit illa statio vitae , qua totum me litteris dare
possim , nec quotidiana occupatio studiorum cursum sit impeditura. Vestrae
me hoc integritati debere , gratus equidem refero et agnosco. Exspecta·
. tioni vestrae, si qua est ‚ pro virili parte respondere studebo , Vobisque
persuasum habete , me studio quidem et voluntate in Academiae commodis

promovendis nemini cessurum. -
3 1

 

