164 . 1. HISSINK IANSEN

tam eique imperantem Ρ Nonne mens nostra facilius acquiescit assumta
eiusmodi potestate ‚ ad quam universae naturae contemplatione sponte duci-
mur, etiamsi eam non statim detegimus , ubi insistimus investigationis
naturae viae empiricae Ρ

Conclusio deducta e primo isto illius philosophiae placito arctissimo nexu
tenetur cum altero , nempe cum eo, quo agnoscunt naturae leges stabiles,
secundum quas materies moveatur et inde profluentem necessitatem , quae
rebus omnibus imperet. Unde statim sequi putant, altius quoddam in res
imperium cogitari non posse , adeoque neo dari in rerum natura. Vocabula
igitur ista naturae leoe, naturae necessitas magnas agunt partes in eorum
naturae contemplatione. Quin partes, quas iis tribuunt, eiusmodi sunt,
ut personas adeo agere videantur 3 quippe imperium naturae legum oppo-
nitur imperio sapientiae numinis summi.

Naturae scrutatores omnes agnoscunt leges naturae , ad quarum notitiam
pervenerunt observatione et experimentis. Colligunt phaenomena singula
et actiones singulares quam diligentissime , dum observant omnes conditio-
nes externas, sub quibus cernuntur. Ut has conditiones cognoscant, phae-
nomena provocare student, experimentis persaepe et diversis modis factis.
Quodsi ista ratione constantem cursum et conditiones necessarias phaeno-
meni alicuius detexerunt, loquuntur de naturae lege. Quod vocabulum
igitur nihil aliud significat, praeter certam regulam secundum quam aliquid
fiat in rerum natura. Iterata ista observatione eorum, quae fiunt secundum
cursum constantem semel detectum , naturae scrutator pervenit ad conclu-
sionem , cursum illum immutabilem esse , leges naturae esse stabiles, con-
stantes, easque mutari non posse. Postremum hoc tamen , si diligenter
perpendamus , non nisi hypothesis est. Quae quidem hypothesis veritati
paene aequiparanda est , sed tamen eiusmodi , ut naturae scrutator num-
quam pro certo affirmare possit, nullam unquam naturae legem , quam vo·
cat, aut olim mutatam esse aut in posterum mutatum iri; certe, si affirmet,
ab ipsa observatione decedit, quippe quae cum loco, tum tempore est
circumscripta. —- Sed sumta illa immutabilitate et perpetua legum naturae
constantia , quaerimus , num constans cursus et consecutio phaenomenorum
in natura corporea excludat imperium illud et regimen numinis, ita ut
cogitari non possit et pro re futili et inani reiiciendum sit? Concedamus

