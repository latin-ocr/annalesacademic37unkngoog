260 vAN BONEVAL FAURE

ratam vix unquam superandam· illam methodum ‚ qua Romani Iurecon·
sulti versantur in iure explicando et ad' vitae civilis negotia adhibendo ‚
summa ope , ut, quantum fieri possit, nostram nobis faciamus enitendum
est. Sic nostrum nobis ius ita colemus ut uberrimi inde fruetus in
vitae usum redundent, quem imprimis respiciat necesse est vere practica
nostra disciplina.

Historica igitur methodo ad iuris civilis codices adhibita , iusto demum
pretio codices aestimantibus eorum commodis frui incommoda nobis vitare
licebit. Latissime autem pateat iuris civilis studii ambitus , indefessumque
ac continuum requirat laborem: de eventu tamen non est quod desperemus ,
modo perseveremus in agend0, intimeque nobis persuasum habeamus regiam
nos sequi viam , qua ad meliora progrediamur, neminem vero propius a
meta abesse quam' qui eam adtigisse sibi videatur.

ψ

At vero quum mecum reputo , quo latior sese extendat iuris doctrinae
campus eo maiorem esse Academicae institutionis vim ad germanae iuris·
prudentiae cultum , denuo me commovet eximia muneris quod suscepi gra-
vitas. Et profecto , temeritate haud facile me vacare putem , nisi vestro
suffragio , Viri Amplissimi , vestraque auctoritate illud munus mihi esset
delatum. Gratias accipitote de egregio hoc· fidei, quam in me ponitis ,
testimonio. Quo insigniori me afficiat honore eo maiora illud mihi impo-
nere officia, penitus persentio. Persuasum vobis habeatis, me omni ope
enisurum , ne 'umquam vos vestrae erga me benevolentiae poeniteat,
omnemque quae in me est industria ad huius Academiae commoda promo-
venda me esse adlaturum! Utinam sollenni huic voto benigne annuat
Deus Optimus Maximus, vos autem , Viri Amplissimi, per longam annorum
seriem incolumes servet in Academiae' emolumentum!

Ad v‘os me converto, Viri Clarissimi, quos iam , quod vix unquam credi·-
deram, :collegas salutare mihi contingit. Benevolis animis novitium in ve-
strum ordinem me excipiatis , peto. Peto autem eo liberius quo magis confido

 

 

 

 

