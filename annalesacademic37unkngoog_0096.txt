86 1. vau HALL

fuerunt , quandoquidem neque ‚ ut placeret peregrinorum dominatio , efficere
potuerunt probabiles ceteroquin leges , neque inducendis alius gentis pla·
citis institutisque exsistere potuit unitas illa Germanica. Scilicet cx iis quae
peregre adsciscuntur , morum legumque oriri non potest nisi confusio atque.
complicatio. Neque enim mores , eonsuetudines , leges adeo ‚ pallii instar ,
cum aliis moribus ‚ consuetudinibus, legibus commutare licet, sed ita iis ,
quae apud nos valent vigentque studiis „admiscentur quasi aliena , quae
non ita facile cum illis coalescunt atque adeo conspirant3 iuris fontibus
accedunt novi, atquc dum simplicior atque aequabilior excogitatur iuris
conditio , intricatior atque iniquior fere exoritur. Quodsi non ex legibus
peregre adscitis transscribantur ‚ sed patriis ex moribus deducantur leges
novae , sane non tanta derepente exsistet iurium turbatio violentaque rerum
pristinarum conversio ‚ at vel sic tamen verendum ne , qui omnem univer-
samque describere conetur iurium civilium in patria rationem, non aeque
in singulis eius capitibus recte atque vere sustinere valeat legislatoris
personam.

Sed, ut dixi, Am! haec quidem quaestio et trita est, qnippe per
quinquaginta ferme annos in varias partes agitata , et obsoleta atque super-
vacanea3 nam habent iam pleraeque Europae gentes ‚ habemus nos in patria ·

 

nostra codices , quibus apud -nos quidem adiiciendus tantum videtur de .

criminibus atque poenis codex ‚ ut totum legum nostrarum si non illustre
monumentum , at aedificium tamen absolutum esse videatur.

Quid igitur cst our quaeram , utrum felicem rerum nostrarum conditio-
nem praedicare oporteat , qui legum codicibus utimur fruimurque scriptis ,
an vero de ea re querela instituenda sit. Certas omnibusque palam oo·
gnitas alii extollant leges , quae incerti parumque cogniti iuris occupaverint
locum3 alii veram genuinamque iurisprudentiam ‚ nisi funditus eversam ‚ at
arctis tamen cancellis circumseptam clamitent! Omnes hi oleum operamque
perdunt, neque enim tolli aut debent aut possunt scripti iam codices ‚ sed
id agendum , ut iurisprudentiae conditionem, post novos codices ‚ qualis Sit,
probe intelligamus ‚ eo potissimum consilio ‚ ut quid iuris interpreti, quid-
que legislatori iam hoc nostro tempore agendum et factitandum sit, probe
cognoscamus.

 

