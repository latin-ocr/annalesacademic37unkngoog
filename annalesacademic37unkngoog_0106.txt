96 1. van HALL·

scriptis legum codicibus posse se iam deinceps a ferendis legibus exco-
lendoque iure vacare , gravem hic et turpem errorem committit. Quae
conscribuntur leges paulo pleniores eam explicant aut emendant iuris con-
ditionem , quae ipso scriptarum legum tempore obtineat, quaeque adversus
hominum vel iniuriam vel socordiam vindicanda sint indicant, in primis vero
ea continent iuris controversi capita, quae hoc ipso tempore inter homines
agitentur. Ita leges Germanicarum gentium et Romanae , quae vel Con-
stantinopoli vel Tolosae vel alibi conscriptae sunt, extemporum opportunita-
tibus exstiterunt, explicandae illae vel ex gentium migrationibus , velex in-
ducta religione Christiana. Postea scribendis legibus locum dederunt ex-
peditiones sacratae , saeculo sexto-decimo sacrorum reformatio , sub finem
vero superioris saeculi ipsa rerum politicarum conversio: singulis autem
hisce temporibus ea diligentius conscripta fuerunt iuris capita quae cum
novis rebus studiisque maxime cohaererent. Quae causa est, cur, ut vidi-
muS, in condendis conscribendisque civium ac personarum iuribus, multi
verique nominis legislatores fuerint , iuris Napoleontici conditores , in reliqua
vero iuris doctrina parum diligentes saepe compilatores. Quod qui ani-
madverterit ei facile persuadebitur , mutationes , ante hos duodeviginti ferme
annos in iuris nostri conditione factas , tales esse quae vel exstinguere apud*
nos iurisprudentiam possint civilem , vel iurisprudentiae egregie prodesse ‚
prouti minus magisve sui officii naturam rationemque perspiciat legislator.

Est sane aliquid , patrio sermone conscriptos nobis in manu esse codi-
ces , iam non unice e Franco-Gallorum moribus et e Francici sermonis in-
genio explicandos. Sed plures etiamnunc quam oportet supersunt leges,
senatusconsulta, decreta, quae ut Francice conscripta , Francorum magis
quam nostratium moribus et‘ usui respondent; tum vero in ipsis · codicibus*
non desunt, quae in Galliam unde ad nos venerunt sunt releganda. Eadem

igitur hac in re via est procedendum , quam ingressus erat legislator , cum .
post Belgicam secessionem ad gentis nostrae utilitatem unice exigendos esse
codices censuerat. Neque verendum, ne ita , aliis super alias coacervatis legi·
bus , iurium confusio aliquando oriatur , si prudenter et ad certam normam in
hoc officio explendo procedat legislator. Ex usu vitae oriuntur necessitudines,
ex necessitudine ‘ius ‚ ex iuris notione depromatur lex necesse est. Itaque

 

 

