54 , s.J.PR1Ns

Codicis fonte hauriant et ex ipso optimi Servatoris eiusque Apostolorum
ore exceptam ad populum ferant Christianum.- Quod de Protestantium‚
qui dicuntur,¹ et Reformatorum adeo Ecclesiae familia, quidquid con-
tradicunt alii, ita valet, ut haec , demta ‚ quam strenue propugnavit et
qua merito gloriatur , cogitandi explorandique libertate , sibi suisque prin-
cipiis constare prorsus nequeat. Nec profecto metuendum est, ne religio
ipsa , quam profitemur ,- Christiana huius libertatis abusu labefactetur quo-
dammodo et hisce in terris exstingui possit. Est enim indole sua atque
origine prorsus divina suaeque ipsa divinitatis in animis hominum testis
atque vindex. nVera fides amat libertatem ,'’ ita iam ante tria secula et
amplius praestantissimus Auennus Manum , cui , quo magis de religionis
Christianae veritate nobis penitus persuasum est ‚ eo alacrius toto animo
assentiemur. Nimirum tanta est veritatis coelestis vis et efficacia ‚ ut, libere
explorata , luce splendeat contin uo maiore ac ,' veluti aurum argentumve a
vilioribus metallis , eo dignoscatur facilius Ita in ipsius maxime Ecclesiae
salutem omnis illa cedit Academica institutio ‚ quam ad informandos Sa-
crorum antistites aptissimam praedicamus , quippe non doctissimam tan-
tum ‚ sed et liberalem, quin etiam liberrimam.

Denique propterea quoque , quod p rac tic a est, institutionem commen-
damus Academicam. Quo dicto non hoc sane mihi volo ‚ Theologiam in
Academia tantum utilitatis causa doceri et in Ecclesiae continuo usum
convertendam esse. Vereor enim ‚ ut, quae unice ad utilitatem spectat,
et vere docta sit et vere liberalis Theologiae disciplina. Nec Theologiae
etiam ‚ quae dicitur ‚ pars practica mihi tantum ‚ haec dicenti, versatur ob
oculos ‚ quam revera mere theoreticam esse iam significavi. Sed ideo
practicam dicimus institutionem nostram Academicam , quod 'quae futurus
Sacrorum antistes cognita sibique perspecta habere debeat, ibi cuncta tra- ·

dantur, et ita quidem tradantur, ut ea in 'suos ipse usus convertere possit ,

iisque mente animoque ipse excolatur et ad obeundum munus Sacrum ,
quantum fieri potest, praxi etiam exerceatur. Qua in re nostras multum
iis praestare, quae in Germania habentur, Academiis‚ notissimum est.
Ibi enim Theologiae docendae provincia doctoribus plerumque demandatur,
schola tantum librorumque lectione eruditis , non autem vita hominum Ec-
clesiaeque usu exercitatis , neque ullum fere , quatenus Theologiam profi-

 

