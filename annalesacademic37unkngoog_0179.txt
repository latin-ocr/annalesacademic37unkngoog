ORA-TIO. · 169

minime possit. Quotiescumque disciplina physica conatur transgredi limites
suae ditionis , pervenit ad hypotheses , quin ad hypotheses et vanas et
inutiles ‚ quae ad , evidentiam nos perducere neutiquam possint, vel ea
sola de causa, quod quum eo pervenerit quo diximus , in materiae contem-
platione notio sempiterni cuiusdam cum eius notione cohaeret. Cuiusmodi
notio sive eam de materie, sive de rebus metaphysicis mente nobis infor-
mare velimus, in hac, quippe finibus suis circumscripta, ad claram
aliquam lucem evehi non potest, sed tandem illi nolenti volenti sese ob-
trudit. Sive iam materiem , quae semper fuerit, cogitemus, sive formas
plantarum et animantium habeamus effectus materiemm sese mutuo affi-
cientium sub conditionibus ‚ quae hodie non amplius sint , neque agant,
sive nobis fingamus earum creationem , — nihil refert ad ipsam* natu-
rae investigationem , sed prorsus falsum est ‚ contendere ‚ nostram de ma-
terie scientiam extra omnem dubitationem ponere, eam semper fuisse , et
naturae investigationem nostram spontaneam evolutionem quamdam primam
organismorum ita docere , ut haec res omni dubio maior habenda sit. Est
quidem hoc ‘mendacium , quod pro veritate nobis obtrudere cupit illa philo-
sophia et quo minime demonstrato, quum neo demonstrari queat, negat esse
numen altioris ordinis supra materiem positum ‚ quod omnes res susten-
tet. -- Eiusmodi numen existere non est res ab omni parte certa demon-
stratione evicta in disciplinis physicis. — Id credere , non scire nobis datur. «-

’ Sed opinio est ‚ quae innumeris rebus observatis tantopere firmatur potius

quam refellitur , ut ad rei demonstratae dignitatem et veritatem accedat. Ista ,
sive opinio , sive fides aequat temporum ratione historiam generis humani,
neque deest ulli vel leviter cultae hominum genti, utut forma ,eius apud alias
aliasque diversa est3 nobis quasi innata est eamque ad naturae investigationem
accedentes sponte adserImus3 sed non nobis facultatem demit seriae investiga-
tionis; testes rei sunt insignis eximiorum physiologorum numerus; — quin
ista fides investigationem nostram evehit ad dignitatem maiorem , quum per
eam nimius amor sui in homine comprimatur. -- Creator et sustentator mundi ,
quem philosophia illa superba respuit, investigatori naturae a praeiudicatis
opinionibus liberiori se obfert in quovis phaenomeno, modo ne singulatim res
perquirens obliviscatur rerum universi, nec partium particulas considerans

immemor sit nexus, quo cunctae secum invicem coniunguntur.

 

 

