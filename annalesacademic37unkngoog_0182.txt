1⁷2 ’ 1. masma usses

haberi nonnullos incolas ,h qui paene animalibus potius quam hominibus
similes ‚ vitio congenito , cerebrum habent, quod debitum in modum non
sit evolutum.

Ecce! enumeravi observationes aliquot, quae licet non omnes eiusdem
momenti sint, tamen certo docent, non solum cerebrum universe esse sedem
actionis psychicae ‚ sed etiam arctum inter partem illam et actionem psy-
chicam nexum esse , sanum cerebrum requiri ut psychicae actiones vigeant3
esse necessitudinem quandam inter magnitudinem ‚ formam et compositionem
cerebri et functionem psyches: nec tamen plura hoc modo docemur. Philo-
sophia illa tamen ultra procedit3 nobis refert ex eiusmodi observatis patere,
magnitudinem , formam et compositionem cerebri contineri ratione directa
cum magnitudine ‚ intensione facultatis psychicae. 'Sed talia ex illis efficere
non licet , si quid verum sit quaeramus ; minime vero licet in re tam
obscura et controversiis multis agitata. Sed ponamus investigationes nostras
iam eo pervenisse ‚ ut tale quid inde efficere liceat, vel si mavis ratiocinio
analogice nos ad talem conclusionem perduci, potestne ideo concludi, quod
philosophi nostri volunt, cerebrum non solum esse organon principii altioris
naturae per ipsum actionem suam manifestantis , quod psychen appella-
mus, — sed cerebrum et psychen unam esse et eandem rem? -

Concedo eos plura adferre, quibus thesin suam probent ‚ quae nee
silentio omnia praeterire licet. Provocant ad effectum a nonnullis formis
actionis psychicae in partes diversas corporis ‚ ad pallorem e terrore , ad
ardorem faciei in ira , ad ruborem per vultum in pudore suffusum , ad
animi pathemata multifaria , quae mutare valent indolem lactis materni , caet.

Causa horum phaenomenorum omnium ‘sine dubio sita est in nervis par-
tium ita effectarum ‚ qui magis minusve e directo cohaerent cum cerebro.
Quid iam fiat in cerebro in animi affectu et in quacumque actione mentali
prorsus nos latet; sed phaenomena mox enumerata certo docent cerebrum
in his animi affectibus moveri et simul origines certorum nervorum irritari.
Verum quaerimus , sitne hoc documento ‚ cerebrum et psychen unam ean-
demque rem esse? Minime quidem! non magis ac motus ‚ quem manus
perficit, ut rem , quam video, prehendam , in quo motu voluntas id faciendi

conditionem provocat in cerebro ‚ quam irritatio nervorum motoriorum brachii
sequitur.

 

