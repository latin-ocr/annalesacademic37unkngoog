88 1. vau HALL

Quod dixi de singulis provinciis ‚ id valet etiam de diversis praecipu-
arum provinciarum communitatibus. Dici adeo vix potest, quanta in
Hollandia maxime exstiterit iurium diversitas , quandoquidem proprii iuris
condendi privilegium , quod olim antiquioribus et potentioribus communi·
tatibus concessum erat, iam ab aliis etiam usurpabatur3 magis autem ma-
gisque in lege ‚ communis quaedam ipsius ‚ seu civitatis , seu communitatis ‚
agnoscebatur sponsio. Quo factum , ut suis legibus haud ita multis ipsa
Hollandiae uteretur provincia , sed mox suas propriasque obtinerent non
tantum oppida complura, sed etiam universitates atque . collegia ferme
singula. Profecto nisi de iuris civilis capitibus bene multis mores con·
spirassent atque corpus iuris Romani agnitum fuisset tanquam ius subsi-
diarium, exstinctum prorsus et obsoletum' m patria nostra fuisset commune
aliquod Belgii foederati ius! .

Quodsi primis post conditam novam rempublicam temporibus vestigia
Canon V eatenus secuti sunt patres nostri, ut de nonnullis iuris capiti-
bus , iis maxime quae cum novo rerum ordine cohaererent, novas leges
condiderint provinciales , de redigendo provinciali iure in artis formam ,
de colligendis describendisque legibus ipsis , facta quidem subinde quae·
dam apud ordines fuit menti0, sed serio eiusmodi opus in Hollandia num-
quam fuit susceptum ‚ in ceteris autem provinciis , qui generaliori ute-
bantur provinciali iure, minus adeo erat necessarium.

Erat igitur haec fere conditio iuris nostri , cum sub finem' superioris
. saeculi e rerum politicarum conversione exsisteret respublica , Batava quae·
dicebatur, cum Frisica vel Hollandica , Gelrica vel Traiectina sine invidia
appellari non posset. Ut in republica Francorum , ita in nostra quoque
unus legum codex videbatur condendus. Sed non erat in hac, ut in' illa,
una quaedam longe potentissima civitas, cuius bene nota satisque recte
conscripta et tamquam ius subsidiarium agnita consuetudo in novo codice
magna pro parte describeretur. Neque aderant nobis nobilioris alicuius
iurisconsulti scripta ‚ quae, ut Pormnnn scriptis in Gallia contigit, ita in
nostros usus converteremus , ut e commentatore textum ipsum legis con-'
, stitueremus. Facile itaque praescribi poterat in lege fundamentali eorum

